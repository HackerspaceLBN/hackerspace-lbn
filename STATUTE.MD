# STATUT FUNDACJI „MAKERSPACE LUBLIN” #

## Rozdział I – Postanowienia ogólne ##
---------------------------------------

### § 1 ###

1. Fundacja „Makerspace Lublin” zwana w dalszej części Statutu „Fundacją”, działa w oparciu o zapisy ustawy z dnia 6 kwietnia 1984 r. o fundacjach (tekst jednolity Dz. U. Nr 46 z 1991 r. poz. 203 z późniejszymi zmianami) i postanowienia niniejszego Statutu.
2. Dla celów współpracy z zagranicą, Fundacja może posługiwać się tłumaczeniem nazwy w językach obcych.

### § 2 ###

Fundacja została ustanowiona przez Marcina Grochulskiego, Roberta Wcisła, Jacka Wyszyńskiego, zwanych dalej Fundatorami, aktem notarialnym sporządzonym przez notariusza .......................................... w kancelarii notarialnej w Lublinie w dniu ............... 2014 r.

### § 3 ###

1. Siedzibą Fundacji jest miasto Lublin.
2. Terenem działania Fundacji jest obszar Rzeczpospolitej Polskiej.
3.Fundacja może prowadzić działalność poza granicami Rzeczpospolitej Polskiej.
4. Fundacja może tworzyć oddziały w kraju i za granicą.
5. Fundacja może tworzyć przedstawicielstwa, biura, zakłady, filie, a także
przystępować do spółek innych fundacji.
6. Fundacja może udzielać pełnomocnictw osobom fizycznym i prawnym do jej
reprezentowania zarówno w Polsce jak i za granicą.

### § 4 ###

1. Czas trwania Fundacji jest nieoznaczony.
2. Fundacja uzyskuje osobowość prawną z chwilą wpisania jej do Krajowego
Rejestru Sądowego.
3. Nadzór nad Fundacją sprawuje Minister właściwy do spraw nauki.

### § 5 ###

1. Fundacja może używać wyróżniającego ją znaku graficznego według wzoru zatwierdzonego przez Zarząd Fundacji.
2. Fundacja używa pieczątek z danymi identyfikacyjnymi Fundacji. ### § 6 ###

Fundacja realizuje swoje cele zgodnie z podstawowymi interesami Rzeczpospolitej Polskiej oraz obowiązującym prawem.

## Rozdział II – Cele i zasady działania Fundacji ##
----------------------------------------------------

### § 7 ###

Celami Fundacji są:
1. Propagowanie zainteresowań technicznych, promowanie działań twórczych i edukacja wśród wszystkich grup wiekowych
2. Promocja i wspieranie przedsiębiorczości.
3. Promocja zatrudnienia i aktywizacja zawodowa uczniów, i absolwentów, a także osób niezatrudnionych lub chcących się przekwalifikować.
4. Upowszechnianie kultury wolnego oprogramowania i wolnej wiedzy.
5.  Skupianie pasjonatów różnych dziedzin technicznych chętnych do wspólnego poszerzania wiedzy oraz dzielenia się doświadczeniem.
6. Wspieranie rozwoju techniki, wynalazczości i innowacyjności oraz rozpowszechnianie i wdrażanie nowych rozwiązań technicznych.
7. Wspieranie i upowszechnianie kultury i sztuki.
8. Promocja i organizacja wolontariatu, w tym również wolontariatu pracowniczego.

### § 8 ###

Cele szczegółowe:
1. Aktywność w obszarze technologii informatycznych, ekologii, kultury, sztuki,
architektury, wzornictwa przemysłowego i użytkowego, w tym:
  1. inicjowanie i wspieranie działań innowacyjnych na polu nowych
technologii,
  2. badanie, tworzenie, upowszechnianie, propagowanie, edukowanie,
animowanie; integrowanie i aktywizowanie społeczeństwa w wyżej
wymienionych dziedzinach,
  3. prototypowanie i wdrażanie nowych technologii, produktów i procesów,
  4. wspieranie i upowszechnianie działań oraz realizowanie projektów związanych z programowaniem, elektroniką, robotyką, mechaniką, energią odnawialną, technologiami kosmicznymi i innymi innowacyjnymi technologiami.
2. Podnoszenie świadomości społecznej w dziedzinie technologii open source.
3. Aktywizacja lokalnych społeczności poprzez działania związane z osobistą fabrykacją.
4. Kształtowanie postawy aktywnego uczestnictwa w kulturze i życiu
społecznym.
5. Profilaktyka i przeciwdziałanie patologiom i wykluczeniu społecznemu poprzez
zwiększanie dostępu do cyfrowych technologii.
6. Działania na rzecz młodzieży, w zakresie realizacji celów statutowych.
7. Działania na rzecz osób starszych, w zakresie realizacji celów statutowych.
8. Działania na rzecz wsi, w zakresie realizacji celów statutowych.
9. Propagowanie idei ruchu wolnego i otwartego oprogramowania, otwartych technologii oraz wolnej wiedzy i kultury.
10. Działalność edukacyjna, mająca na celu budowanie postawy aktywnej w sferze fabrykacji, rozwoju zrównoważonego, otwartych technologii i innych aspektów życia społeczeństwa informacyjnego.
11. Edukacja ekologiczna, wspieranie, inicjowanie i propagowanie działań na rzecz ochrony środowiska naturalnego. propagowanie ekologicznego stylu życia, oraz świadomego i odpowiedzialnego korzystania z zasobów.
12. Propagowanie rozwiązań sprzyjających zrównoważonemu rozwojowi lokalnemu miast i wsi, zagospodarowaniu przestrzeni miejskiej i wiejskiej oraz podnoszeniu jakości życia ich mieszkańców.
13. Stworzenie środowiska sprzyjającego wzajemnej wymianie kompetencji i współpracy przedstawicieli różnych profesji, integrującego działalność edukacyjną, społeczną i biznesową.
14. Promowanie innowacyjnych rozwiązań technologicznych we współpracy z sektorem przedsiębiorstw.
15. Podnoszenie kompetencji w korzystaniu z technologii w tym technologii cyfrowych.
16. Podejmowanie działań na rzecz tworzenia, poszukiwania, testowania, wdrażania i promocji rozwiązań ułatwiających społecznościom lokalnym i wspólnotom osiągnięcie samowystarczalności, we wszelkich możliwych aspektach.
17. Wspieranie i rozwijanie technologii pozyskiwania energii ze źródeł odnawialnych i alternatywnych.
18. Działanie na rzecz osób niepełnosprawnych, w zakresie realizacji celów statutowych.
19. Działania w ramach integracji i wspierania organizacji pozarządowych.

### § 9 ###

Fundacja realizuje swoje cele poprzez:
1. Współpracę z organami władzy publicznej, prasą, mediami i innymi środkami
masowego przekazu oraz podmiotami gospodarczymi, osobami prawnymi i fizycznymi.
2. Organizowanie spotkań, seminariów, konferencji, wykładów, sympozjów,
prezentacji, warsztatów, szkoleń, festiwali, happeningów, widowisk, koncertów, performance, wernisaży, wystaw, imprez kulturalnych oraz różnych form edukacji służących poszerzaniu kompetencji i wiedzy dla wszystkich grup wiekowych.
3. Działalność naukowo-badawczą.
4. Prowadzenie działalności kulturowej, edukacyjnej, oświatowej, wychowawczej, wytwórczej, produkcyjnej, informacyjnej, wydawniczej i lobbingowej.
5. Inicjowanie działań edukacyjnych wynikających z działalności statutowej w szkołach i innych placówkach oświatowych i kulturalnych.
6. Udostępnianie pomieszczeń, nieruchomości oraz środków i wiedzy pozostających w posiadaniu Fundacji, lub w jej zarządzaniu, osobom fizycznym i prawnym do realizacji projektów i rozwijania zainteresowań.
7. Wspieranie organizacyjne, finansowe i rzeczowe osób fizycznych i prawnych w sprawach i projektach zgodnych z celami fundacji.
8. Tworzenie i wspieranie projektów urządzeń, oprogramowania i przedmiotów użytkowych i innych dóbr w tym intelektualnych, także na wolnych licencjach.
9. Współpracę z podmiotami gospodarczymi w zakresie prototypowania nowych technologii i urządzeń.
10. Współpracę z fundacjami, stowarzyszeniami i innymi organizacjami w celu wymiany doświadczeń i organizowania wspólnych działań.
11. Prowadzenie kampanii promocyjno-informacyjnych.

## Rozdział III – Majątek i dochody Fundacji ##
-----------------------------------------------

### § 10 ###

1. Majątek Fundacji przeznaczony na realizację celów statutowych stanowi kwota 900 zł (dziewięćset złotych) wniesiona przez Fundatorów.
2. Majątek Fundacji stanowią ponadto środki finansowe, nieruchomości i ruchomości pozyskane przez Fundację w toku jej działania.

### § 11 ###

Fundacja może prowadzić działalność gospodarczą w rozmiarach służących realizacji jej celów. Działalność gospodarcza może być prowadzona przez Fundację samodzielnie bądź we współdziałaniu z innymi podmiotami w kraju i za granicą, zgodnie z obowiązującymi przepisami.

### § 12 ###

Fundacja odpowiada za swe zobowiązania całym swym majątkiem.

### § 13 ###

1. Środki na realizację celów Fundacji i pokrycie kosztów jej działalności pochodzą z:
  1. funduszu założycielskiego,
  2. dotacji, subwencji, grantów przekazywanych przez inne instytucje,
  3. darowizn spadków i zapisów krajowych i zagranicznych,
  4. aukcji, kwest i imprez publicznych oraz prywatnych,
  5. majątku ruchomego i nieruchomego oraz praw majątkowych
przekazanych Fundacji odpłatnie bądź nieodpłatnie,
  6. przychodów z odpłatnej działalności statutowej,
  7. sponsoringu,
  8. wpływów z reklam, promocji i działań marketingowych,
  9. odsetek i depozytów bankowych,
  10. dochodów z aktywów, nieruchomości oraz praw majątkowych w szczególności papierów wartościowych i innych instrumentów finansowych dostępnych na rynku kapitałowym,
  11. dochodów z działalności gospodarczej
2. Przychody Fundacji pochodzące z darowizn, spadków, zapisów oraz subwencji
mogą być użyte do realizacji celów Fundacji według swobodnego uznania jej
Zarządu, o ile ofiarodawcy nie postanowili inaczej.
3. W przypadku powołania Fundacji do dziedziczenia, jej Zarząd składa
oświadczenie o przyjęciu spadku z dobrodziejstwem inwentarza, lecz tylko wówczas, gdy w chwili składania tego oświadczenia jest oczywiste, że stan czynny spadku znacznie przewyższa długi spadkowe.
4. Fundacja może gromadzić swoje fundusze w walucie polskiej o raz w walutach obcych we właściwych bankach, zgodnie z przepisami polskiego prawa dewizowego.
5. Dochody z działalności gospodarczej Fundacji służą wyłącznie realizacji celów statutowych.
6. Całość dochodów uzyskiwanych przez Fundację jest przeznaczana wyłącznie na działalność statutową.

### § 14 ###

1. Fundacja do realizacji swych celów statutowych może zatrudniać pracowników i pozyskiwać wolontariuszy.
2. Realizacja zadań statutowych Fundacji może być prowadzona we współpracy z innymi podmiotami, w tym w szczególności poprzez wspieranie przez Fundację działalności innych osób i instytucji zbieżną z jej celami.

## Rozdział IV – Władze Fundacji ##
-----------------------------------

### § 15 ###

1. Organem Fundacji jest Zarząd Fundacji.
2. Zarząd Fundacji składa się od 1 do 3 osób i jest powoływany przez
Fundatorów w drodze uchwały. W przypadku, jeśli Zarząd składa się z 1 osoby, powoływany jest Prezes Zarządu. W przypadku, jeśli Zarząd
liczy więcej niż 1 osobę, powołuje się obok Prezesa Zarządu również
Wiceprezesów Zarządu.
3. Zarząd Fundacji powołany jest na pięcioletnią kadencję. Istnieje możliwość
ponownego wyboru danej osoby do składu Zarządu.
4. Fundatorzy Fundacji wchodzą w skład pierwszego Zarządu Fundacji.
5. Członkostwo Zarządu ustaje z chwilą rezygnacji, odwołania lub śmierci członka Zarządu.
6. Odwołanie członka Zarządu przez Fundatorów może nastąpić w każdej chwili przed upływem kadencji określonej w ust. 3.

### § 16 ###

1. Zarząd podejmuje działania i decyzje we wszystkich sprawach niezastrzeżonych dla kompetencji Fundatorów lub Rady Fundacji.
2. Zarząd kieruje działalnością Fundacji i reprezentuje ją na zewnątrz.
3. Do kompetencji Zarządu należy:
  1. kierowanie bieżącą działalnością Fundacji,
  2. realizacja celów statutowych,
  3. sporządzanie planów pracy i budżetu,
  4. sprawowanie zarządu nad majątkiem Fundacji,
  5. reprezentowanie Fundacji na zewnątrz,
  6. zatrudnianie pracowników i ustalanie wysokości ich wynagrodzenia.
4. Formy uchwały wymaga decyzja przekraczająca zakres zwykłego Zarządu.
5. Posiedzenia Zarządu odbywają się w miarę potrzeb, nie rzadziej jednak niż raz na pół roku.
6. Posiedzenia Zarządu zwołuje Prezes, przesyłając informację o terminie pocztą elektroniczną, a w przypadku braku takiej możliwości listem poleconym na co najmniej 3 dni przed planowanym spotkaniem.
7. O posiedzeniu muszą zostać poinformowani wszyscy członkowie Zarządu.
8. Zarząd podejmuje decyzje za pomocą uchwał przy udziale wszystkich
członków Zarządu.
9. Podstawowym modelem podejmowania decyzji przez Zarząd Fundacji jest konsensus oparty na zasadzie przyzwolenia, zgodnie z którym wszelkie decyzje i postanowienia Zarządu mogą zostać podjęte wtedy, gdy żaden ze zgromadzonych na zebraniu członków nie ma uzasadnionego sprzeciwu przed podjęciem danej decyzji.

### § 17 ###

W przypadku zarządu wieloosobowego oświadczenia woli w imieniu Fundacji składają łącznie dwaj członkowie Zarządu lub członek Zarządu z pełnomocnikiem, jednakże oświadczenia nie powodujące ze strony Fundacji rozporządzenia ani zobowiązania majątkowego, każdy z członków Zarządu może składać samodzielnie.

### § 18 ###

Członkowie Zarządu mogą pozostawać z Fundacją w stosunku pracy.

### § 19 ###

1. Do obowiązków i kompetencji Fundatorów należy:
  1. powoływanie i odwoływanie członków Zarządu Fundacji,
  2. rozpatrywanie i zatwierdzanie sprawozdań Zarządu Fundacji oraz udzielanie jego członkom absolutorium z działania do czasu powołania Rady Fundacji,
  3. nadzór nad realizacją głównych kierunków działania Fundacji,
  4. występowanie z wnioskami dotyczącymi działalności Fundacji,
  5. opiniowanie rocznych i wieloletnich planów finansowych i działania Fundacji do czasu powołania Rady Fundacji,
  6. wyrażanie opinii w sprawach przedłożonych mu przez Zarząd,
  7. rozpatrywanie i zatwierdzanie sprawozdań z działalności zarządu oraz
udzielanie mu absolutorium do czasu powołania Rady Fundacji,
  8. zatwierdzanie rocznych preliminarzy budżetowych do czasu powołania Rady Fundacji.
2. Fundatorzy podejmują swoje decyzje w formie pisemnych uchwał.
Fundatorzy podejmują uchwały na wniosek Zarządu Fundacji lub
samodzielnie.
3. Fundatorzy mogą zostać powołani do Zarządu Fundacji.

### § 20 ###

1. Możliwe jest w późniejszym terminie w przypadku znacznego rozrostu działającej Fundacji i dla efektywniejszego jej działania powołanie Rady Fundacji. Przewidziana Rada Fundacji będzie organem o uprawnieniach inicjatywnych.
2. W skład Rady Fundacji wchodzi od 3 do 11 osób, powołanych przez Fundatorów lub wskazaną przez nich aktem woli inną osobę fizyczną lub prawną i powołanych na okres 3 lat.
3. Odwołanie Członka Rady Fundacji przez Fundatorów lub przez wskazaną przez nich aktem woli inną osobę fizyczną lub prawną może nastąpić w każdej chwili przed upływem kadencji.

### § 21 ###

Do zadań Rady Fundacji należy:
1. nadzór nad realizacją głównych kierunków działania Fundacji,
2. występowanie z wnioskami dotyczącymi działalności Fundacji,
3. opiniowanie rocznych i wieloletnich planów finansowych i działania
Fundacji,
4. wyrażanie opinii w sprawach przedłożonych jej przez Zarząd,
5. rozpatrywanie i zatwierdzanie sprawozdań z działalności zarządu oraz
udzielanie mu absolutorium,
6. zatwierdzanie rocznych preliminarzy budżetowych.

### § 22 ###

Rada Fundacji na swym pierwszym posiedzeniu wybiera ze swego grona przewodniczącego, wiceprzewodniczącego i sekretarza Rady Fundacji.

### § 23 ###

Rada Fundacji pracuje na posiedzeniach zwoływanych przez Przewodniczącego Rady Fundacji, nie rzadziej niż 1 raz w roku. W posiedzeniach tych ma prawo uczestniczenia przedstawiciel Zarządu Fundacji.

### § 24 ###

1. Uchwały Rady Fundacji zapadają zwykłą większością głosów, z tym że dla ważności tych uchwał wymagana jest obecność co najmniej połowy składu jej członków, w tym Przewodniczącego lub Wiceprzewodniczącego.
2. W razie równej liczby głosów oddanych za i przeciw danej uchwale decyduje głos Przewodniczącego Rady, lub w razie jego nieobecności, głos Wiceprzewodniczącego.

### § 25 ###

1. Do udziału w posiedzeniach Rady Fundacji mogą być zaproszone osoby i przedstawiciele organizacji, których działalność jest zbieżna z celami Fundacji.
2. Udział osób wymienionych w ust. 1 w posiedzeniach Rady ma charakter doradczy.

## Rozdział V – Zmiana Statutu ##
---------------------------------

### § 26 ###

1. Fundatorzy dopuszczają możliwość zmiany zarówno Statutu Fundacji, jak i zmiany celów Fundacji.
2. Zmiana statutu Fundacji może nastąpić na podstawie pisemnej uchwały Fundatorów, jednomyślnie.
3. Tekst jednolity statutu po dokonaniu zmian przez Fundatorów przygotowuje Zarząd Fundacji.

## Rozdział VI – Postanowienia końcowe ##
-----------------------------------------

### § 27 ###

1. Dla efektywnej poprawy realizacji celu Fundacji, może ona połączyć się z inną Fundacją.
2. Połączenie nie może nastąpić, jeśli w jego wyniku mógłby ulec istotnej zmianie cel Fundacji.
3. Decyzje w przedmiocie połączenia, o którym mowa w ust.1, podejmują Fundatorzy.

### § 28 ###

1.Fundacja może zostać zlikwidowana w każdym czasie na podstawie postanowienia Fundatorów.
2. Fundacja ulega likwidacji w przypadku wyczerpania się środków finansowych i pozostałego majątku Fundacji.

### § 29 ###

1. W przypadku likwidacji Fundacji, Zarząd wyznacza likwidatora Fundacji.
2. Majątek Fundacji, pozostały po jej likwidacji zostanie przekazany na rzecz podmiotu wskazanego przez Fundatorów.
